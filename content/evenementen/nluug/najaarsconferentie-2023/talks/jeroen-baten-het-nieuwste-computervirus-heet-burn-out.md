---
categories:
date: 2023-10-31T11:21:01+02:00
description:
layout: event-talk
slug:
tags:
- burn-out
title: "Jeroen Baten - Het nieuwste computervirus heet burn-out en alleen gemotiveerde mensen kunnen het krijgen ðŸ‡³ðŸ‡±"
talk_language: nl
not_recorded: true
speakers:
- jeroen-baten
presentation:
  filename: 2023-11-28-jeroen-baten-het-nieuwste-computervirus-heet-burn-out-en-alleen-gemotiveerde-mensen-kunnen-het-krijgen.pdf
---

## Abstract

Tegenwoordig heeft 1 op de 7 mensen die werken beginnende of gevorderde burn-out klachten. In 2017 werd het bij mij geconstateerd en de weg naar (bijna volledig) herstel was behoorlijk lang. Toch had ik het kunnen voorkomen, mits ik had geweten waar ik op moest letten. Een werknemer met een burn-out is gemiddeld 279 werkdagen ziek. Tijdens het herstel leerde ik veel over wat een burn-out is, hoe je het krijgt, wat je eraan kunt doen en hoe je het kunt voorkomen. Maar ook wat het verschil is met overspannen zijn. In mijn presentatie laat ik al deze genoemde punten aan bod komen, en ook waarom gemotiveerde mensen het kwetsbaarst zijn. Ik hoop dat mensen na deze presentatie bij zichzelf kunnen nagaan in hoeverre ze zelf in de gevarenzone zitten. Voor deze presentatie is geen technische- of andere voorkennis nodig. Gezien het persoonlijke verhaal wordt deze presentatie niet opgenomen. De presentatie heeft een voorlichtend karakter en is niet "zwaar".

## Biografie

Jeroen Baten is IT consultant en specialiseert zich in Linux en open source software. Met name complexe technische en beleidsvraagstukken hebben zijn warme belangstelling. Na 10 jaar van zeer intensief leven werd hij in 2017 geconfronteerd met een burn-out. Na zijn herstel deelt hij graag de door hem geleerde levenslessen om anderen te behoeden voor vergelijkbare problemen. Jeroen is soms actief als JeroenBaten op Mastodon en Kwootman op X, maar eigenlijk probeert hij social media zoveel mogelijk te vermijden. Zijn professionele carriÃ¨re is te vinden op LinkedIn, waar hij soms ook berichten plaatst over relevante onderwerpen uit zijn vakgebied. Zijn persoonlijke blog is te vinden op https://www.jeroenbaten.nl. Als hobby leest hij graag, verzamelt hij AS/400 systemen en speelt hij graag met synthesizers en computers.
