---
categories:
date: 2023-04-10T19:21:43+02:00
description:
layout: event-talk
slug:
tags:
title: "Niels Hatzmann - Kiesraad: Nieuwe Uitslagensoftware voor de Verkiezingen"
speakers:
- niels-hatzmann
---

## Abstract

De Kiesraad bouwt de nieuwe uitslagensoftware in huis, onder eigen regie. Stemmen doen we op papier, tellen doen we met de hand en het papieren proces is leidend. Wat doet de software bij het bepalen van de uitslagen, waarom bouwt de Kiesraad dit in eigen huis en hoe kun je meehelpen? 

Het is de bedoeling om het verkiezingsproces zo goed mogelijk te ondersteunen, door het proces inzichtelijk en controleerbaar te maken. De software doet niet veel meer dan getallen optellen en een xml-bestand en PDF exporteren, zodat deze aan de hand van een steekproef kunnen worden gecontroleerd. Oh, en het is open source!

Het team dat deze software bouwt vertelt hoe het proces nu werkt, hoe we de software bouwen en wat daarbij de belangrijkste dilemma's zijn. Hoe gaan we om met beveiliging, op welke manier voegen we vertrouwen toe en hoe zorgen we voor transparantie en controleerbaarheid?

## Biografie

Niels Hatzmann werkt bij de Kiesraad en is onderdeel van het team dat de nieuwe uitslagensoftware bouwt. Hier is hij teamlead en houdt hij de todolijst vast. Eerder was hij als projectleider en documentatiespecialist betrokken bij het programma Realisatie Digitale Ondersteuning van het Ministerie van VWS en werkte hij als onderzoeker samen met Stratix aan adviezen op het gebied van digitale infrastructuur.
