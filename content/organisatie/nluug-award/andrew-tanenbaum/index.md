---
categories:
- organisatie
date: 2023-06-04T17:11:23+02:00
description: "Op 6 november 2008 heeft Professor Andrew Tanenbaum de NLUUG Award uitgereikt gekregen namens onze vereniging."
tags:
- nluug-award
title: "NLUUG Award voor Andrew S. Tanenbaum"
related_person: andrew-tanenbaum
---

Tijdens de halfjaarlijkse NLUUG conferentie op 6 november 2008 is, namens onze vereniging, de NLUUG Award uitgereikt aan de Professor Andrew Tanenbaum van de afdeling Informatica aan de Vrije Universiteit (VU).

## Motivatie

Onderstaand de motivatie waarom onze vereniging deze Award heeft toegekend.

```
Tanenbaums bekendste werk is het besturingssysteem Minix. Minix is van grote invloed geweest op de
ontwikkeling van onder andere Linux. Berucht en beroemd is de Usenet discussie uit 1992 tussen 
Tanenbaum en de toen nog jonge Linux kernelhacker Linus Torvalds over het verschil in kerneldesign.

Professor Tanenbaum (1944) is een van de oprichters van de NLUUG. Hij heeft diverse computerstudieboeken
op zijn naam staan die menig informatica student met het zweet op de rug heeft doorgewerkt. Onlangs nog
kreeg Tanenbaum een subsidie van 2,4 miljoen euro toegekend door de European Research Council voor
onderzoek naar betrouwbare en veilige systeemsoftware.
```
