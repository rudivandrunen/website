---
author: michael-boelen
categories:
- conferentie
date: 2024-05-23T17:47:24+00:00
description: "De Call for Proposals voor de najaarsconferentie 2024 is geopend! Wacht niet te lang en dien een voorstel in."
slug: cfp-najaarsconferentie-2024
tags:
- cfp
- conferentie
title: "Call for Proposals najaarsconferentie 2024 geopend"
---

De [najaarsconferentie]({{< relref "evenementen/nluug/najaarsconferentie-2024/_index.md" >}}) is gepland op dinsdag 5 november 2024 en sinds vandaag is de [Call for Proposals](https://cfp.nluug.nl/nluug-najaarsconferentie-2024/) geopend. Namens onze programmacommissie de oproep: wees creatief en deel jullie inzendingen!

## Wat voor talks zoeken we?

Voor wie de NLUUG nog niet goed kent een korte introductie van onze bezoekers:

* Overwegend technisch publiek
* Overlappende interesses:
  * Systeembeheer
  * Netwerktechniek
  * Software-ontwikkeling
  * Informatiebeveiliging
  * Webtechnologie
* In het werk of hobby actief met open systemen of open standaarden

Naast technische lezingen staan we open voor verrassende onderwerpen die raakvlak hebben met het vakgebied. Van het werken met open licenties tot aan slimmer werken, hoe creatiever, des te interessanter we dit vinden.

## Diversiteit

Graag zien we een zo groot mogelijke diversiteit binnen het programma, qua sprekers en onderwerpen. Hopelijk is het programma deze keer niet gevuld met alleen mannelijke sprekers. Dus ken je een spreker die de diversiteit van het progrmama vergroot, tip degene dan om iets in te dienen!

Heb je vragen over de CFP? Contacteer dan onze [programmacommissie]({{< relref "organisatie/commissies/pc/index.md" >}}).
