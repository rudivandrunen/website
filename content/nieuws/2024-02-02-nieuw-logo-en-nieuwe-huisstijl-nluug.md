---
author: patrick-reijnen
categories:
- pr
date: 2024-02-02T16:59:49+02:00
description: "Vereniging NLUUG heeft een nieuw logo en een nieuwe huisstijl"
slug: nluug-nieuw-logo-nieuwe-huisstijl
tags:
- pr
- social-media
title: "Nieuw logo en nieuwe huisstijl voor NLUUG"
---

Zoals aangekondigd op de Nieuwjaarsborrel op 10 januari jongstleden, heeft NLUUG een nieuwe logo. Het nieuwe logo is een moderne, frisse versie van het al langer bestaande NLUUG logo. Ons beeldmerk, de hexagon, is daarbij rechtop gezet en van nieuwe kleuren voorzien. De naam NLUUG heeft een nieuw lettertype en kleur gekregen. Het nieuwe logo en beeldmerk zijn ondertussen al te zien op een aantal van onze websites en social media.

Met de verandering van het logo zal ook de huisstijl van de websites, banners en andere NLUUG uitingen de komende tijd veranderen. Op deze website is de eerste aanzet daartoe al te zien in de vorm van kleurgebruik en lettertype.

Het nieuwe logo, beeldmerk en huisstijl zijn ontworpen door Michiel van Kleef van [Schoon Ontwerp](https://schoonontwerp.nl), waarvoor veel dank. De bijbehorende [NLUUG brand guide](/pdf/nluug/nluug-brand-guide.pdf) is beschikbaar op de website. Naast het standaard logo en beeldmerk zijn daarin ook een alternatief logo voor donkere achtergronden, do's en don'ts rondom het gebruik van het logo, het gebruikte kleurenpallet, het gebruikte lettertype en de nodige voorbeelden voor gebruik van logo en beeldmerk op merchandise opgenomen.

