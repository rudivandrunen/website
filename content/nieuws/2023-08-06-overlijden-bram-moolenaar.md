---
author: michael-boelen
categories:
- nieuws
date: 2023-08-06T11:06:34+02:00
description: "Op 3 augustus 2023 is Bram Moolenaar, auteur van vim en voorheen actief lid binnen de NLUUG, overleden. Wij wensen familie en vrienden sterkte toe."
slug: bram-moolenaar-overleden
tags:
- overlijden
title: "Bram Moolenaar overleden"
---

Met droefheid hebben we [kennis genomen](https://groups.google.com/g/vim_announce/c/tWahca9zkt4) van het overlijden van Bram Moolenaar op 3 augustus 2023. Hij was naast penningmeester en bestuurslid binnen de NLUUG, de auteur van [vim](https://www.vim.org/)(1), een editor die velen van ons nog op dagelijkse basis gebruiken.

Bram ontving in 2008 de NLUUG Award voor zijn bijdragen aan de open source community. Een icoon in de open source wereld en helaas veel te vroeg overleden. Door zijn werk zal hij echter blijven voortleven wanneer wij vim(1) opstarten.

Namens de community en de NLUUG wensen wij familie en vrienden heel veel sterkte toe met dit verlies.
