---
author: rudi-van-drunen
categories:
- nieuws
date: 2024-04-29T08:26:43+02:00
description: "Erelid Frances Brazier onderscheiden met Ridderorde in de Orde van de Nederlandse Leeuw"
slug: erelid-frances-brazier-ridderorde
tags:
- ereleden
title: "Erelid Frances Brazier onderscheiden met Ridderorde in de Orde van de Nederlandse Leeuw"
---

Frances Brazier, erelid van NLUUG en een van de medeoprichters van NLnet is onderscheiden met de Ridderorde in de Orde van de Nederlandse Leeuw.

Frances Brazier is bekend als één van de oprichters van NLnet, de eerste internetprovider in Nederland en één van de eerste in Europa. Frances is sinds 2009 werkzaam als hoogleraar systems engineering foundations aan de Technische Universiteit Delft en richt zich met name op informatica en kunstmatige intelligentie.

Door het oprichten van Stichting NLnet Labs droeg Frances bij aan het versterken van de internationale internet infrastructuur. Dit deed zij door het stimuleren en ondersteunen van de ontwikkeling van open source software die gebruikt wordt voor de basis van het hedendaagse internet.

Wij feliciteren Frances van harte met haar onderscheiding die ook zal bijdragen aan de doelstellingen en waarden van NLUUG.
