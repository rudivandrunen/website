---
author: bjorn-wijers
categories:
  - nieuws
date: 2025-01-15T11:02:34+00:00
description: "Op 16 januari 2025 zal de kick-off plaatsvinden van de Dutch Open Source Business Alliance. Leer meer over deze organisatie, haar doel en onze betrokkenheid."
slug: kickoff-dutch-open-source-business-alliance
tags:
  - nieuws
title: "Kickoff Dutch Open Source Business Alliance (DOSBA)"
---

Op 16 januari 2025 zal de kick-off plaatsvinden van de “Dutch Open Source Business Alliance”, afgekort tot [DOSBA](https://dosba.nl/). Het doel van de DOSBA is om een herkenbare brancheorganisatie van professionele open-sourcebedrijven te zijn. Dé gesprekspartner voor iedereen die behoefte heeft aan professionele open-source kennis en kunde.  

[Boris van Hoytema](https://www.vanhoytema.com/#Work), kwartiermaker van de Open Source Program Office binnen het ministerie van binnenlandse zaken, heeft weleens geroepen dat hij behoefte heeft aan "het telefoonnummer van Open Source". Met de oprichting van DOSBA heeft Open Source Nederland dat telefoon nummer gekregen. Iedereen die behoefte heeft aan professionele open-source kennis & kunde kan vanaf nu bij DOSBA terecht.  

## Programmma

Op het programma voor de kickoff in Nieuwegein staan:  

*   Boris van Hoyetema, kwartiermaker Open Source Program Office Ministerie van Binnenlandse Zaken. Hij zal iets meer vertellen over de behoefte aan een telefoon nummer van Open Source  
         
*   Vanuit [APELL (Association Professionnelle Européenne du Logiciel Libre)](https://apell.info/) - de overkoepelende Europese vereniging van professionele open-source business associations, waartoe DOSBA ook zal toebehoren - zal [Sebastian Raible](https://raible.be/), politiek consultant en vertegenwoordiger van APELL ons meer vertellen over welke open-source belangen er in Europa spelen, zoals de ontwikkeling van nieuwe wetgeving en de belangen in de Europese administratie. Zo heeft APELL recent nog een bijdrage geleverd aan de [Cyber Resilience Act](https://en.wikipedia.org/wiki/Cyber_Resilience_Act).  
        
*   De overdracht van het APPELL lidmaatschap van NLUUG aan DOSBA  
       
*   Tenslotte nog een mooie verrassing met iemand die al sinds de motie Vendrik, weet u nog: "Open Source, tenzij..." actief is in het open-source wereldje in Nederland...  
    
De kick-off zal plaatsvinden op 16 januari om 15:00 bij AT-computing in Nieuwegein. Organisaties actief op het gebied van open-source zijn van harte welkom om langs te komen. 

Meld je aan via e-mail op: [info@dosba.nl](mailto:info@dosba.nl).  
  
_Voor iedereen die interesse heeft om lid te worden van DOSBA: de details zullen tijdens deze bijeenkomst bekend worden gemaakt._
